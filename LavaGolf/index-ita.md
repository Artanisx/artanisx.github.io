---
layout: default
title: "Lava Golf"
permalink: /LavaGolf/italian/
---
# Lava Golf
<<Go to the English page [here](https://artanisx.github.io/LavaGolf)!>>

Benvenuto alla pagina ufficiale di Lava Golf! 

Puoi accedere alla pagina del gioco su Itch.io [qui](https://artanisx.itch.io/lava-golf). 
Dalla pagina Itch.io puoi scaricare il gioco: clicca su **DOWNLOAD NOW**. Puoi scaricarlo gratuitamente, basta cliccare su *"No thanks, just take me to the downloads"*. Se vuoi mostrare il tuo apprezzamento, puoi usare la formula "Paga ciò che vuoi" e scegliere la somma da versare.
Quindi, clicca sul tasto **DOWNLOAD** rosso, sull'installer più recente.

## Il gioco

[![Official Launch Trailer](https://img.youtube.com/vi/4W2vSAgpPUw/0.jpg)](https://www.youtube.com/watch?v=4W2vSAgpPUw)
*Official Launch Trailer, clicca sull'immagine qui sopra per vederlo!*

Immergiti in un nuovo e inaspettato tipo di gioco sul golf! In Lava Golf non controlli il golfer, bensì la pallina stessa. Il tuo obiettivo è raggiungere il portale di fine livello senza finire nella lava.
Armato con alcune strane abilità per una pallina da golf, come l'abilità di scattare in aria o di frenare per evitare di cadere giù da una piattaforma, dovrai attraversare tutti gli Anelli di Lava Armed di ogni livello per sbloccare il relativo portale d'uscita. In ogni percorso potrai anche trovare delle preziosissime Sfere X che ti permetteranno di guadagnare livelli e punti abilità da usare per sbloccare altre incredibili abilità nonchè di potenziare quelle già in tuo possesso! 
Sblocca abilità uniche, attraversa gli anelli, e cosa più importante... NON CADERE NELLA LAVA!

<<*Nota: Il gioco è interamente in lingua inglese*>>

## Come si gioca
C'è una schermata *How To Play* nel gioco, che include anche una video tutorial, ma parliamo un po' di come si gioca anche qui (considera che gli screen che seguono potrebbero non essere rappresentativi del prodotto finale).
Per prima cosa, come forse saprai, lo scopo del gioco è raggiungere il Portale d'Uscita alla fine di ogni livello. Per attivare il portale, è imperativo che la pallina (quindi, tu!) attraversi TUTTI i Lava Ring della mappa. 

![UI image](https://artanisx.github.io/LavaGolf/images/Help.jpg)

Nell'angolo in alto a sinistra dell'interfaccia, puoi vedere il numero di **Lava Rings** (il primo numero sono gli anelli attraversati, mentre il secondo sono quelli totali), il numero di **X Spheres** del percorso (raccolti / totali) e il numero dei **Shoots** (tiro corrente / tiri totali).
Il tuo obiettivo è attraversare TUTTI i Lava Ring e quindi di attraversare il Portale d'Uscita prima che l'ultimo tiro sia stato effettuato e tu sia atterrato. 
Nell'esempio in alto, che è del primo percorso, sarai sparato due volte (Shoots: 0/2). Dopo che il secondo tiro sarà stato effettuato (l'interfaccia mostrerà "Shoots: 2/2") DEVI raggiungere il portale d'uscita prima di toccare terra o sarà Game Over. Se raggiungi il Portale d'Uscita e non è stato attivato (niente animazione verde), sarà comunque Game Over. Come detto, attraversare tutti i Lava Ring è la condizione per attivare il portale d'uscita.

Per ricapitolare: hai un numero finito di tiri per attraversare tutti i Lava Ring (che attivano il portale d'uscita) e devi raggiungere il portale d'uscita per vincere la mappa.

Puoi controllare dove la pallina (quindi, di nuovo, tu!) andrà attraverso alcune delle tue abilità. 

![Air Dash](https://artanisx.github.io/LavaGolf/images/AirDash.png)

**AIR DASH** lancerà la pallina nella direzione della telecamera. Guarda dove vuoi andare e usa AIR DASH per muoverti in quella direzione.

![Air Brake](https://artanisx.github.io/LavaGolf/images/AirBrake.png)

**AIR BRAKE** tirerà il freno, fermando la pallina mentre è in volo così da consentirti di atterrare in una piattaforma sotto di te. Usala per evitare di superare una piattaforma dove intendevi atterrare, per esempio, oppure per posizionarti meglio per fare un altro AIR DASH e magari attraversare un LAVA RING o per raccogliere un po' di X SPHERES.

![Ground Dash](https://artanisx.github.io/LavaGolf/images/GroundDash.png)

**GROUND DASH** ti farà rotolare nella direzione della telecamera quando la pallina è sul terreno. Guarda nella direzione in cui vuoi che la pallina rotoli e usa quest'abilità. Può essere utile per evitare di rotolare fuori da una piattaforma o per raccogliere più X SPHERES.

C'è una cosa molto importante da tenere a mente: ogni volta che attraversi un *Lava Ring* le cariche di Air Dash a disposizione saranno rifornite. Inoltre, ogni volta che atterri, sia le cariche di Air Dash, quelle dell'Air Brake e quelle del Ground Dash saranno rifornite! Potrai quindi usare di nuovo tutte le abilità innate nel prossimo tiro.

Queste sono le abilità innate cui si parte già dal primo livello (non fare caso ai keybinding mostrati negli screen qui sopra, potranno cambiare), ma ovviamente hai anche a dispozione altre abilità: le abilità sbloccabili. Le puoi consultare nella schermata How to Play nel gioco e nella schermata del Power Up in gioco.

A proposito dei power up, ogni volta che guadagni 1000 punti esperienza (raccogliendo le X Spheres guadagnerai punti esperienza!), guadagnerai un livello esperienza. Ogni livello esperienza ti farà guadagnare un certo numero di punti abilità; con questi punti abilità potrai sbloccare abilità e potenziare quelle già in tuo possesso nella schermata di Power Up che raggiungerai ogni volta che completerai una mappa. Fanne buon uso perchè le abilità e soprattutto le abilità sbloccabili sono MOLTO POTENTI e parecchio importanti per superare i livelli più avanzati!

Per concludere, dai un'occhiata a questo screenshot con ogni elemento dell'interfaccia di gioco (e alcuni oggetti di gioco stesso) spiegato:

![Game UI Help](https://artanisx.github.io/LavaGolf/images/GameHelpUI.png)

## Patch notes
Puoi leggere le patch notes di Lava Golf (e se sei curioso anche quelle della Beta) seguendo i link qui di seguito (in lingua inglese).

 Leggi le [Lava Golf Patch Notes](https://artanisx.github.io/LavaGolf/release-patch-notes) qui.
 Leggi le [Beta Patch Notes](https://artanisx.github.io/LavaGolf/beta-patch-notes) qui.
 
## Il tuo feedback
Puoi contattarci su nostro [Twitter](https://twitter.com/GolfLava) per dirci cosa ne pensi del gioco!

